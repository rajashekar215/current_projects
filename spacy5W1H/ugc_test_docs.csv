2738181,"ఆదిలాబాద్: జిల్లాలోని కాటన్ కార్పొరేషన్ ఆఫ్ ఇండియా (సిసిఐ) లో రేపటి నుండిి పత్తి కొనుగోళ్లు ప్రారంభంకానున్నట్లు మార్కెట్ కమిటీ ముఖ్య కార్యనిర్వహణ అధికారి ప్రకటనలో తెలిపారు. 15న ఆదివారం నుండి 19వ తేదీ నేటి వరకు వాతావరణ ప్రభావం (అకాల వర్షం సూచన) కారణంగా పత్తి కొనుగోలు నిలిపి వేేసిన సంగతి తెలిసిందే. తిరిగి రేపు అనగా 20వ తేదీన శుక్రవారం యథావిధిగా పత్తి కొనుగోళ్లు జరుగునని రైతులు గమనించాలని కోరారు.",1,news,1584556203,submittolocal,2020-03-19
2738182,"యాదాద్రి శ్రీలక్ష్మీనరసింహస్వామి వారి క్షేత్రంలో బధవారం నిత్య ఆదాయ వివరాలు ఇలా ఉన్నాయి. దేవస్థానంలోని ప్రధాన బుకింగ్ ద్వారా 50,176 వ్రత పూజలు 29,000, దర్శనాలు 12,600, కళ్యాణ కట్ట 10,000, ప్రసాద విక్రయాలు 1,99,480, శాశ్వత పూజలు 6,000, తులసీకాటేజ్ ద్వారా 29,500, టోల్గేట్ 1,370, అన్నప్రసాదం 3,616, వాహన పూజలు 11,700 తదితర శాఖల ద్వారా మొత్తం కలిపి స్వామివారి నిత్య ఆదాయం 4,21,110 సమకూరింది.",1,news,1584556203,submittolocal,2020-03-19
2738183,"అనంతపురం: కళ్యాణదుర్గం మున్సిపాలిటీ పరిధిలోని ఐదుకల్లు గ్రామంలో ఉన్న ఇందిరమ్మ కాలనీలో గత పది రోజులుగా నీటి కొరతతో ప్రజలు ఇబ్బంది పడుతున్నారు. అందుకు ఇందిరమ్మ కాలనీ వాసులు ప్రజా సంఘాల నాయకులను ఆశ్రయించారు. స్పందించిన లేబర్ రైట్ ఫారం, ఎమ్మార్పీఎస్ నాయకులు, తదితరులు బోరు రిపేరు చేయించి నీటిని సరఫరా చేయించారు.",1,news,1584556204,submittolocal,2020-03-19
2738185,"కరోనా వైరస్‌పై ప్రజలు ఎవరూ కూడా భయభ్రాంతులకు గురికావొద్దని కరీంనగర్ ఎంపీ బండి సంజయ్ కుమార్ అన్నారు. ప్రభుత్వం, ఆరోగ్య శాఖ అధికారులు చేసే సూచనలను తప్పకుండా  పాటించి, ప్రభుత్వానికి సహకరించాలని కోరారు. అత్యవసరమైతే తప్ప బయట తిరగకపోవడం మంచిదని సూచించారు. తప్పుడు వదంతులను నమ్మి పోసపోవద్దని పేర్కొన్నారు.",1,news,1584556213,submittolocal,2020-03-19
2738187,"ప్రపంచ దేశాలను భయప్రాంతులకు గురిచేస్తున్న కరోనా వైరస్ ప్రభావం ఉగాది ఉత్సవాలకు వేల కిలోమీటర్లు కర్ణాటక, మహారాష్ట్రాల నుంచి శ్రీశైల మహాక్షేత్రం విచ్చేసే భక్తులపై పడింది. బుధవారం శ్రీశైల దేవస్థాన అధికారులు పవిత్ర పుణ్య స్నానాలు చేసే పాతాళ గంగల స్నానాలు కరోనా వైరస్ కారణంగా నిలిపి వేస్తున్నట్లు ఆలయ అధికారులు తెలిపారు. భక్తులు సహకరించాలని వారు విజ్ఞప్తి చేశారు.",1,news,1584556224,submittolocal,2020-03-19
2738189,"భద్రాచలం డివిజన్లో మావోయిస్టు కొరియర్స్ గా పనిచేస్తున్న ఇరువురుని పోలీసులు అరెస్ట్ చేశారు. ఈ మేరకు భద్రాచలం ఏఎస్పీ రాజేష్ చంద్ర బుధవారం రాత్రి ఏర్పాటు చేసిన విలేకరుల సమావేశంలో వివరాలను వెల్లడించారు. మావోయిస్టులకు సంబంధించిన వాల్ పోస్టర్లను బైరాగులపాడు గ్రామంలో వీరు అతికించే క్రమంలో పోలీసులకు పట్టుబడ్డారు. ఈ ఇరువురుపై కేసు నమోదు చేసి కోర్టుకు రిమాండ్ కు తరలిస్తున్నట్లు ఏఎస్పీ తెలిపారు.",1,news,1584556242,submittolocal,2020-03-19
2738191,"కరీంనగర్ జిల్లా కేంద్రంలో కరోనా కలకలం రేపింది. ఇండోనేషియాకి చెందిన 10 మంది మతగరువులకుతో సహా మరో ముగ్గురిని అధికారులు వైద్యపరీక్షల నిమిత్తం గాంధీ ఆస్పత్రికి తరలించారు. ఇటీవల వీరు రైలు మార్గం గుండా జిల్లాకు వచ్చారు. ప్రాథమిక వైద్య పరీక్షల అనంతరం పోలీసులు వీరిని గాంధీ ఆస్పత్రికి తరలించారు. భయపడాల్సిందేమి లేదని అధికారులు అంటున్నారు.",1,news,1584556263,submittolocal,2020-03-19
2738195,"కొనకనమిట్ల మండలం గార్లదిన్నె సమీప కొండలలో ఉన్న శ్రీవెలుగొండ వేంకటేశ్వరస్వామి.. బ్రహ్మోత్సవాలలో భాగంగా శ్రీలక్ష్మీ అలివేలుమంగ సమేత వెలుగొండ వేంకటేశ్వరస్వామి ఉత్సవ మూర్తులు రథంలో విహరించారు. రథోత్సవంలో మహిళా భక్తులు రథం లాగారు. ఆలయ ఈఓ ఈదుల చెన్నకేశవరెడ్డి, చైర్మన్‌ సానికొమ్ము తిరుపతిరెడ్డి ఏర్పాట్లను పర్యవేక్షించారు. స్వామి వారి పూజలో కొనకనమిట్ల తహసీల్దార్‌ వెంకటేశ్వర్లు పాల్గొన్నారు.",1,news,1584556270,submittolocal,2020-03-19
2738201,"తాళ్ళపూడి మండలం వేగేశ్వరపురం గ్రామంలో డోక్రా మహిళకు ఆరోగ్య సిబ్బంది ఐజెపీ సిబ్బంది సంయుక్తంగా.. బుధవారం కరోనా వైరస్ పై అవగాహన సదస్సు నిర్వహించారు. ఈ కార్యక్రమానికి ముఖ్య అతిథులుగా వచ్చినటువంటి సిసి సుబ్బారావు మాట్లాడుతూ.. ప్రతిరోజు గోరువెచ్చని నీళ్లు తాగాలని, చేతులు శుభ్రంగా ఉంచుకోవాలని ఇతర దేశాల నుంచి వచ్చిన వారు వివరాలను ప్రభుత్వానికి తెలియజేయాలని వారు పేర్కొన్నారు.",1,news,1584556293,submittolocal,2020-03-19
2738202,"పెద్దపల్లి జిల్లాలో కరోనా వైరస్ వ్యాప్తి చెందకుండా ముందస్తుగా ప్రత్యేక చర్యలు తీసుకోవాలని పెద్దపల్లి జిల్లా కలెక్టర్ సిక్తా పట్నాయక్ ఆదేశించారు. కలెక్టరేట్లోని తన చాంబర్లో అంగన్ వాడి కేంద్రాలలో తీసుకోవలసిన జాగ్రత్తలపై సమీక్షించారు. ఈ సందర్భంగా కలెక్టర్ మాట్లాడుతూ.. పారిశుద్ద్య నిర్వహణ మెరుగుపర్చాలని, 30 అంగన్ వాడి కేంద్రాల పర్యావేక్షణకు ప్రత్యేకాధికారి ఏర్పాటు చేయాలని ఆదేశించారు.",1,news,1584556293,submittolocal,2020-03-19
2738203,"విజయనగరం: ఎన్నికల కమిషన్‌ ఆదేశాల మేరకు ఎన్నికల కోడ్‌ను నిలిపివేశామని కలెక్టర్‌ హరి జవహర్‌ లాల్‌ తెలిపారు. బుధవారం కలెక్టర్ కార్యాలయంలో ఆయన మాట్లాడారు. వైరస్‌ వ్యాప్తిని నిరోధించడానికి, రాజకీయ పార్టీల ప్రతినిధులు, స్థానిక సంస్థలకు పోటీ చేస్తున్న అభ్యర్థులు ఎలాంటి ఎన్నికల ప్రచారాన్ని నిర్వహించకూడదన్నారు. ఎన్నికల కమిషన్‌ తదుపరి ఎన్నికల షెడ్యూల్‌ను ప్రకటించే వరకూ ఈ నిబంధనలు అమల్లో ఉంటాయన్నారు.",1,news,1584556302,submittolocal,2020-03-19
2738204,"అనంతపురం: పెనుగొండ నియోజకవర్గం రొద్దం మండలం పరిధిలోని పెన్నా నది వద్ద గుట్కా ప్యాకెట్లు తరలిస్తున్న వ్యక్తిని ఎస్సై శేషగిరి అరెస్ట్ చేసినట్లు తెలిపారు. అందిన సమాచారం మేరకు దాడులు నిర్వహించి అతని వద్ద నుంచి ₹.9,650 విలువచేసే గుట్కా ప్యాకెట్లు దొరికినట్లు తెలిపారు. అలాగే అతనిపై కేసు నమోదు చేశామని పేర్కొన్నారు.",1,news,1584556313,submittolocal,2020-03-19
2738205,"పెద్దకడుబూరు మండల పరిధిలోని వివిధ గ్రామాల్లో రబీ సీజన్లో నీటివసతి కింద సాగుచేసిన వేరుశనగ కే-6 రకం విత్తనాలను రైతుల నుంచి ఏపీ సీడ్స్ ద్వారా కొనుగోలు చేస్తామని మండల వ్యవసాయాధికారి గణేష్ తెలిపారు. బుధవారం మండల పరిధిలోని రంగాపురం, చిన్నకడుబూరు, తారపురం గ్రామాల్లో సాగు చేసిన వేరుశనగను పరిశీలించారు. ఈ సందర్భంగా ఆయన మాట్లాడుతూ.. వేరుశనగ కే-6ను క్వింటాకి రూ.6100 ధర చెల్లిస్తామన్నారు.",1,news,1584556316,submittolocal,2020-03-19
2738206,"గుంటూరు కుబేర టవర్స్​లో కరోన వైరస్​పై హోమియోపతి వైద్యులు అవగాహన సదస్సు నిర్వహించారు. ఈ  వ్యాధి లక్షణాలు, ముందస్తుగా తీసుకోవాల్సిన జాగ్రత్తలను వైద్యులు వివరించారు. వ్యక్తిగత శుభ్రత, పరిసరాల శుభ్రత అలాగే ఇతర దేశాల నుంచి వచ్చిన వారితో ఎలా మెలగాలనే అంశాలను వైద్యులు వెల్లడించారు. అనంతరం సదస్సు హాజరైన వృద్దులకు ఉచితంగా హోమియా మందులను పంపిణీ చేశారు.",1,news,1584556332,submittolocal,2020-03-19
2738207,"కరీంనగర్: నుంచి పదవ తరగతి వార్షిక పరీక్షలు ప్రారంభం కానున్నాయి. ఉదయం 9 గంటల నుంచి 12 గంటల వరకు పరీక్షలు నిర్వహించనున్నారు. పరీక్షల నిర్వాహణకు అధికారులు అన్ని ఏర్పాట్లు పూర్తిచేశారు. పరీక్షా కేంద్రాల వద్ద పోలీసులు పటిష్ట బందోబస్తు ఏర్పాటు చేశారు. కరోనా వైరస్ వ్యాప్తి నేపథ్యంలో విద్యార్థులు మాస్కులు ధరించి రావాలని అధికారులు సూచిస్తున్నారు.",1,news,1584556332,submittolocal,2020-03-19
2738208,"గతంలో వచ్చిన వైరస్‌ల కన్నా కరోనా ప్రమాదకారి కాదని, గతంలో వచ్చిన వైరస్‌ల వల్ల ప్రాణహాని ఎక్కువ శాతం జరిగిందని, వేటపాలెం పిహెచ్‌సి వైద్యాదికారి డా.ప్రభాకరరావు అన్నారు. వేటపాలెంలోని మహిళా సమాఖ్య కార్యాలయంలో కరోనా వైరస్ పై ఏర్పాటు చేసిన అవగాహన కార్యక్రమంలో ఆయన పాల్గొన్నారు. ప్రభుత్వం జాతీయ విపత్తుగా ప్రకటించిన నేపద్యంలో ప్రతి ఒక్కరూ అప్రమత్తంగా ఉండాలని కోరారు.",1,news,1584556339,submittolocal,2020-03-19
2738209,"శ్రీకాకుళం: కరోనా వ్యాధి ( కోవిడ్ – 19 ) పట్ల అప్రమత్తంగా ఉండాలని, వ్యాధి నివారణకు అవసరమైన చర్యలు తీసుకోవాలని.. జిల్లా కలెక్టర్ జె.నివాస్ అధికారులను ఆదేశించారు. బుధవారం సాయంత్రం కలెక్టర్ కార్యాలయ సమావేశ మందిరంలో కరోనా వైరస్ నియంత్రణ చర్యలపై కలెక్టర్ జిల్లా అధికారులతో సమీక్షా సమావేశాన్ని నిర్వహించారు. కరోనా వ్యాధిపట్ల ప్రజలు అప్రమత్తంగా ఉండాలన్నారు.",1,news,1584556347,submittolocal,2020-03-19
2738211,"టేకులపల్లి మండలం సులానగర్ జిల్లా పరిషత్ ఉన్నత పాఠశాల ప్రధానోపాధ్యాయుడు కుసుమ శ్రీనివాసరావును సస్పెండ్ చేస్తూ.. వరంగల్ ఆర్జేడీ (రీజినల్ జాయింట్ డైరెక్టర్) బుధవారం ఉత్తర్వులు జారీ చేశారు. మధ్యాహ్న భోజన నిర్వహణలో హెచ్ఎం అవకతవకలకు పాల్పడినట్లు ఆరోపణలు రుజువు అయ్యాయి. దీంతో అవకతవకలకు పాల్పడినట్లుగా, విధుల పట్ల నిర్లక్ష్యం వహిస్తున్నట్లు నిర్ధారించి సస్పెండ్ కు ఆదేశాలు జారీ చేశారు.",1,news,1584556357,submittolocal,2020-03-19
2738212,"నల్గొండ పట్టణంలో రోడ్డు వెడల్పు నిర్వాసితుల కమిటీ ఆధ్వర్యంలో బుధవారం సమావేశం నిర్వహించారు. ఈ సందర్భంగా అఖిలపక్ష నాయకులు మాట్లాడుతూ... రోడ్ల వెడల్పు, అభివృద్ధి అంటూ ఇండ్లు, దుకాణాలు కూల్చవద్దని అఖిలపక్ష నాయకులు, రోడ్ల వెడల్పు విషయంలో ముందుగా‌ నోటీసులు ఇవ్వాలని, నష్టపోతున్న వారికి నష్టపరిహారం ఇవ్వాలని డిమాండ్ చేశారు. ఈసమావేశంలో అఖిలపక్ష నాయకులు MD. సలీం, గుమ్ముల మోహన్ రెడ్డి, AV.యాదవ్, పాల్గొన్నారు.",1,news,1584556360,submittolocal,2020-03-19
2738213,"అనంతపురం: చిలమత్తూరు మండలం పరిధిలోని వీరాపురం పంచాయతీ పరిధిలోని ఉన్నత పాఠశాల నిర్మాణానికి అదే పంచాయితీకి చెందిన పురుషోత్తం రెడ్డి అనే వ్యక్తి మూడు లక్షల రూపాయల విరాళం ప్రకటించినట్లు మండల తాసిల్దార్ బలరాం పేర్కొన్నారు. ఈ సందర్భంగా అతనిని ఉపాధ్యాయులు, గ్రామస్తులు విద్యార్థులు కృతజ్ఞతలు తెలిపారు.",1,news,1584556362,submittolocal,2020-03-19
2738214,"బలిజిపేట: రాష్ట్ర ఎన్నికల సంఘం తీసుకున్న నిర్ణయాన్ని సవాలు చేస్తూ.. సుప్రీం కోర్టును ఆశ్రయించిన ఏపీ ప్రభుత్వానికి ఎదురుదెబ్బ తగిలిందని తెదేపా మండల నాయకులు అప్పారావు, రామకృష్ణ అన్నారు. బుధవారం మండల కేంద్రంలో వారు మాట్లాడారు. స్థానిక సంస్థల ఎన్నికలు వాయిదా వేస్తూ రాష్ట్ర ఎన్నికల సంఘం తీసుకున్న నిర్ణయాన్ని సుప్రీంకోర్టు ధర్మాసనం సమర్థించడం హర్షనీయం అన్నారు.",1,news,1584556362,submittolocal,2020-03-19
2738216,"హుస్నాబాద్: కరోనా వైరస్ పై నిర్లక్ష్యం తగదని ప్రజలు అప్రమత్తంగా ఉండాలని ఎమ్మెల్యే వొడితేల సతీష్ కుమార్ అన్నారు. ఆయన హుస్నాబాద్ సివిల్ ఆసుపత్రిని సందర్శించి ఏర్పాట్లు పరిశీలించారు. ఎమ్మెల్యే మాట్లాడుతూ.. వైద్యులు సిద్ధంగా ఉండాలని సూచించారు. ఎమ్మెల్యే వెంట ఆసుపత్రి సూపరింటెండెంట్, వైద్య సిబ్బంది, తదితరులు ఉన్నారు.",1,news,1584556384,submittolocal,2020-03-19
2738217,"హిరమండలం : అర్హత గల పేదవారందరికీ  ప్రభుత్వం అందజేస్తున్న ఇళ్ల స్థలాన్ని అందజేయాలని.. పాలకొండ ఆర్డీవో టివిఎస్ కూమార్ తెలిపారు. మండలంలోని పిండ్రువాడ సమీపంలో నాలా కన్వర్షన్ పై స్థలాన్ని ట్రైనీ కలెక్టర్ భార్గవ్ తేజతో కలిసి బుధవారం పరిశీలించారు. అనంతరం ప్రేమసాయి వృద్దాశ్రమం వెనుక భాగం, కెజిబివి సమీపంలో పేదలకు కేటాయించిన స్థలాన్ని పరిశీలించారు.",1,news,1584556390,submittolocal,2020-03-19
2738218,"భద్రాచలం వద్ద గోదావరి నదిలో పడి వ్యక్తి గల్లంతైనట్లు సమాచారం. భద్రాచలంలోని అశోక్ నగర్ కొత్త కాలనీకి చెందిన ఓ వ్యక్తి గేదెలను కడిగేందుకు బుధవారం సాయంత్రం గోదావరికి వెళ్లారు. ఈ సమయంలో ప్రమాదవశాత్తు జారీ చెరువులో పడి గల్లంతయ్యాడు. విషయం తెలుసుకున్న పోలీసులు గాలింపు చర్యలు చేపట్టినట్లు తెలిసింది. ఈ క్రమంలో చీకటి పడటంతో గాలింపు చర్యలు నిలుపుదల చేశారు.పూర్తి వివరాలు తెలియాల్సి ఉంది.",1,news,1584556394,submittolocal,2020-03-19
2738219,"వైయస్‌ఆర్‌ విలేజ్‌ క్లినిక్స్‌‌లో తమను అసిస్టెంట్‌ హెల్త్‌ ప్రొవైడర్లుగా నియమించాలని కోరుతూ.. ప్రాధమిక వైద్యుల సంక్షేమ సంఘం ఆధ్వర్యంలో తహసిల్దారు మహేశ్వరరావుకు వినతి పత్రం అందచేశారు. ఈ కార్యక్రమంలో వేటపాలెం మండల నాయకులు సుధాకర్‌, సురేష్‌, ఆదాం, కన్నయ్య, శ్రీరామ్‌, ఉమా మహేశ్వరరావు, ప్రభాకరరావు, బ్రహ్మనందం, తదితరులు పాల్గొన్నారు.",1,news,1584556404,submittolocal,2020-03-19
2738221,"భద్రాద్రి: జిల్లాలో ఒకరికి కరోనా వైరస్ పాజిటివ్ గా రావడంతో జిల్లా వ్యాప్తంగా హైఅలర్ట్ ప్రకటించారు. ఈ నేపథ్యంలోనే పాల్వంచ మెడికల్ వ్యాపారస్తులు మెడికల్ దందా కొనసాగిస్తున్నారు. ప్రజల ఆరోగ్య అవసరాలను దృష్టిలో ఉంచుకొని మాస్కులను రూ.20,40 అమ్ముకొని సొమ్ము చేసుకుంటున్నారు. దీనిపై వైద్య ఆరోగ్య శాఖ అధికారులు స్పందించి ప్రజలకు మాస్కులు అందుబాటులో ఉండేలా చూడాలని కోరుకుంటున్నారు.",1,news,1584556408,submittolocal,2020-03-19
2738223,"హిరమండలం : స్థానిక సంస్థల ఎన్నికలను ప్రశాంతంగా గ్రామాల్లో నిర్వహించుకోవాలని ఎన్నికల ప్రత్యేక తనిఖీ విభాగ అధికారులు ఎస్ఎస్ దొర, మాధవరావులు సూచించారు. మండలంలో కొండరాగోలు, గులుమూరు గ్రామాల్లో స్థానిక ఎన్నికలపై బుధవారం అవగాహన కల్పించారు. ఈ సందర్భంగా వారు మాట్లాడుతూ.. గ్రామాలలో ఎలాంటి ఘర్షణలకు, అల్లర్లకు తావివ్వకుండా ప్రశాంతంగా ఎన్నికలు నిర్వహించుకోవాలని సూచించారు.",1,news,1584556432,submittolocal,2020-03-19
2738224,"వేములవాడ రూరల్ మండలం హనుమాజీపేట గ్రామంలో పోలీస్ కళాబృందం ఆధ్వర్యంలో ప్రదర్శన నిర్వహించారు. ఈ సందర్భంగా గ్రామ ప్రజలకు సిసి కెమెరాలు, కరోనా వైరస్ ,బాల్యవివాహాలు, రోడ్డు ప్రమాదాలు,షీ టీం, 100 డయల్, తదితర అంశాలపై అవగాహన కల్పించారు. ఈ కార్యక్రమంలో రూరల్ సిఐ నవీన్ కుమార్, ఎస్సై సౌమ్య, కళాబృందం సభ్యులు సతీష్ చందర్, తదితరులు పాల్గొన్నారు.",1,news,1584556437,submittolocal,2020-03-19
2738225,"మంత్రాలయం శ్రీ నరసింహ ఉరుకుంద ఈరన్న స్వామి గుడి ఆదాయం రూ.41,38,637 వచ్చిందని దేవాదాయశాఖ కమిషనర్‌ వాణి తెలిపారు. స్వామివారి హుండీ లెక్కింపు రెండవ రోజు బుధవారం కూడా కొనసాగించారు. స్వామి వారికి నగదుతోపాటు ఒక గ్రాము బంగారం, 4.530 కేజీ వెండి భక్తులు సమర్పించారన్నారు. ఈ కార్యక్రమంలో సూపరింటెండెంట్లు మల్లికార్జున, వెంకటేష్‌, సీనియర్‌ అసిస్టెంట్లు కిరణ్‌, కుమార్‌, ఓబులేష్‌ తదితరులు పాల్గొన్నారు.",1,news,1584556441,submittolocal,2020-03-19
2738226,"పొదిలి పట్టణంలోని ప్రభుత్వ బాలికల ఉన్నత పాఠశాలలో.. సుమారు 650 మంది విద్యార్థులకు ఒక్క ఉపాధ్యాయురాలే ఇంగ్లీష్ పాఠాలు బోధిస్తున్నారు. రాష్ట్ర ప్రభుత్వం విద్య మీద ప్రత్యేక శ్రద్దతో ప్రభుత్వ పాఠశాలల అభివృద్దికి నాడు–నేడు, ఇంగ్లీష్‌ మీడియం, మధ్యాహ్న భోజనం మెనూలో ఎన్నో మార్పులు తీసుకువచ్చింది. అయితే అవసరమైన మేరకు టీచర్ల నియామకం సైతం చేపట్టాలని.. విద్యార్థుల తల్లిదండ్రులు కోరుతున్నారు.",1,news,1584556455,submittolocal,2020-03-19
2738228,"బలిజిపేట: కరోనాను ఎదుర్కొనేందుకు అందరూ ముందుకు రావాలని.. సామాజిక ఆరోగ్య అధికారి వెంకటరమణ కోరారు. చిలకలపల్లి గ్రామ సచివాలయంలో బుధవారం కరోనా నియంత్రణపై అవగాహన కల్పించేందుకు ప్రభుత్వం ముద్రించిన గోడపత్రిక గురించి ఆయన వివరించారు. వ్యాధి లక్షణాలు, జాగ్రత్తలపై ప్రజలకు వివరించారు. అదే విధంగా బలిజిపేటలో కరోనాపై అవగాహన కల్పించేందుకు బలిజిపేట ఎస్సై నరేశ్‌ ఫ్లెక్సీ ఏర్పాటు చేశారు.",1,news,1584556478,submittolocal,2020-03-19
2738229,"మధిర: గ్రామాల్లో తెలుగుదేశం బలోపేతానికి కార్యకర్తలు సైనికుల్లా పనిచేయాలని టిడిపి ఖమ్మం పార్లమెంటరీ అధ్యక్షులు కూరపాటి వెంకటేశ్వరావు కోరారు. బుధవారం మధిర నియోజకవర్గ టిడిపి ఇన్చార్జి డాక్టర్ వాసిరెడ్డి రామనాథం అధ్యక్షతన ముఖ్య కార్యకర్తల సమావేశం స్థానిక పార్టీ కార్యాలయంలో నిర్వహించారు. ఈ సమావేశంలో రాష్ట్ర నాయకులు వల్లంకొండ వెంకట్రామయ్య, చేకూరి శేఖర్ బాబు, తదితురులు పాల్గొన్నారు.",1,news,1584556501,submittolocal,2020-03-19
2738230,"ఎచ్చెర్ల : డాక్టర్ బిఆర్ అంబేద్కర్ యూనివర్సిటీ అనుబంధ డిగ్రీ విద్యార్థులకు నిర్వహిస్తున్న.. పరీక్షలు యధావిధిగా కొనసాగుతాయని వైస్ ఛాన్సలర్ కె.రాంజీ పేర్కొన్నారు. కరోనా వైరస్ నేపథ్యంలో రాష్ట్రంలోని విద్యా సంస్థలకు ప్రభుత్వం సెలవు ప్రకటించిన నేపథ్యంలో.. ఈ పరీక్షలూ వాయిదా పడతాయనే భావనలో విద్యార్థులు ఉంటారని, కానీ పరీక్షలను కొనసాగిస్తున్నామని చెప్పారు.",1,news,1584556506,submittolocal,2020-03-19
2738231,"దేవనకొండ మండల‌ పరిధిలోని కె.వెంకటాపురం గ్రామంలో పత్తికొండ వ్యవసాయ మార్కెట్‌ కమిటీ సౌజన్యంతో మండల పశు వైద్యాధికారి బాలకృష్ణ ఉచిత పశు వైద్య శిబిరం బుధవారం నిర్వహించారు. ఈ సందర్భంగా ఆవులు, గేదెల‌కు చులి పరీక్షలు, ఎదకు రాని గేదెల‌కు టీకాలు, గాలికుంటు వ్యాధి టీకాలు వేశారు. పశువుల‌కు చెవిపోగు వేశారు. దీనిపై రైతుల‌కు అవగాహన కల్పించారు. ",1,news,1584556513,submittolocal,2020-03-19
2738232,"కరోనా వైరస్‌ను వ్యక్తిగత పరిశుభ్రతతో దరిచేరకుండా చూసుకోవచ్చని.. మెడికల్‌ ఆఫీసర్‌ డాక్టర్‌ మహాలక్ష్మి తెలిపారు. వలేటివారిపాలెంలోని వైఎస్‌ఆర్‌ క్రాంతి పధకం కార్యాలయంలో.. స్వయం సహాయక సంఘాలు, విఓఏలకు కరోనా వైరస్‌పై అవగాహన కార్యక్రమం ఏర్పాటు చేశారు. ఈ కార్యక్రమానికి ముఖ్య అతిథిగా పశుసంవర్ధక శాఖ ఏడి బ్రహ్మయ్య, పిహెచ్‌సి వైద్యాధికారి డాక్టర్‌ మహాలక్ష్మి పాల్గొని కరోనా వైరస్‌పై అవగాహన కల్పించారు.",1,news,1584556520,submittolocal,2020-03-19
2738233,"అనంతపురం: కళ్యాణదుర్గం నియోజకవర్గం వైసిపి పార్టీ కార్యాలయంలో పాపం పల్లి గ్రామానికి చెందిన కాంగ్రెస్ పార్టీ కార్యకర్తలు, పలువురు కళ్యాణదుర్గం నియోజకవర్గం ఎమ్మెల్యే ఉష శ్రీచరణ్ సమక్షంలో వైయస్సార్ పార్టీలోకి చేరారు. ఈ కార్యక్రమంలో వైఎస్సార్ సీపీ నాయకులు తిరుమల వెంకటేష్, శ్రీనివాస్ పాల్గొన్నారు.",1,news,1584556520,submittolocal,2020-03-19
2738236,"ప్రజల ఆరోగ్యం కన్నా ఎన్నికలు ముఖ్యం కాదని మండపేట శాసన సభ్యులు వేగుళ్ళ జోగేశ్వరరావు అన్నారు. మండపేట టీడీపీ కార్యాలయంలో బుధవారం ఏర్పాటు చేసిన సమావేశంలో ఆయన మాట్లాడుతూ..కరోనా వైరస్ ప్రభావం ఎన్నికల కమీషన్ ఎన్నికలను వాయిదా వేసిందన్నారు. దీన్నీ రాష్ట్ర ప్రభుత్వం సుప్రీంకోర్టు వరకూ తీసుకువెళ్ళారన్నారు. కాగా బుధవారం సుప్రీంకోర్టు ఇచ్చిన తీర్పు రాష్ట్ర ప్రభుత్వానికి చెంపదెబ్బ లాంటిందని పేర్కొన్నారు.",1,news,1584556542,submittolocal,2020-03-19
2738237,"బలిజిపేట: గ్రామీణ ఆర్థిక వ్యవస్థను బలోపేతం చేసేందుకు గ్రామస్థాయిలో కార్యకర్తలు పూర్తిస్థాయిలో పనిచేయాలని సీపీఎం రాష్ట్ర కార్యవర్గ సభ్యుడు కృష్ణమూర్తి కోరారు. స్థానిక సీఐటీయూ కార్యాలయంలో బుధవారం ఆ పార్టీ కార్యకర్తల సర్వసభ్య సమావేశం నిర్వహించారు. ఈ సందర్భంగా ఆయన మాట్లాడుతూ.. కేంద్ర ప్రభుత్వ వ్యతిరేక విధానాలు రాక్షస పాలనకు మారుపేరుగా నిలుస్తున్నాయన్నారు.",1,news,1584556547,submittolocal,2020-03-19
2738240,"ఎచ్చెర్ల : మండల కేంద్రమైన ఎచ్చెర్లలోని గృహ నిర్మాణ శాఖా పరిధిలోని నిర్మిత కేంద్రం నిరుపయోగంగా మారింది. గృహ నిర్మాణ వ్యయం భారీగా పెరగడంతో... తక్కువ ధరకే ఇటుక, కిటికీలు, సిమెంట్ ద్వారబందాలను తయారు చేసేందుకు ప్రభుత్వం 14 ఏళ్ల క్రితం ఈ నిర్మిత కేంద్రం ఏర్పాటు చేసింది. గత 8 ఏళ్లుగా దీనిలో ఎలాంటి నిర్మాణాలు చేపట్టడం లేదు. దీంతో దీనిలోని యంత్రాలు నిరుపయోగంగా మారాయి.",1,news,1584556560,submittolocal,2020-03-19
2738244,"వలేటివారిపాలెం మండలంలోని పోకూరు జిల్లా పరిషత్‌ ఉన్నత పాఠశాలలో పాఠశాల వారోత్సవాలను ఘనంగా నిర్వహించారు. ముందుగా సరస్వతీదేవి విగ్రహానికి పూలమాల వేసి పూజా కార్యక్రమం నిర్వహించారు. ఈ సమావేశానికి పాఠశాల ఛైర్మన్‌ శ్రీనివాసులు ముఖ్య అతిధిగా పాల్గొన్నారు. ఈ సందర్భంగా ప్రధానోపాధ్యాయురాలు  మాట్లాడుతూ.. విద్యార్ధులు బాగా చదివి మంచి గ్రేడ్‌ పాయింట్లను సాధించాలని ఆమె విద్యార్ధులకు సూచించారు.",1,news,1584556582,submittolocal,2020-03-19
2738245,"భద్రాద్రి: భారతదేశ లౌకిక స్ఫూర్తికి కేంద్ర ప్రభుత్వం ఎంతో విఘాతం కలిగిస్తుందని సీపీఎం భద్రాచలం పట్టణ కమిటీ- కార్యదర్శి గడ్డం స్వామి అన్నారు. భద్రాచలంలోని 19వ వార్డులో బుధవారం సీపీఎం ఇంటింటి ప్రచారం నిర్వహించారు. ఈ సందర్భంగా గడ్డం స్వామి మాట్లాడుతూ.. ఎన్పిఆర్, సిఏఏలను వ్యతిరేకించాలని ఆయన అన్నారు. కేంద్ర ప్రభుత్వం ప్రజాస్వామ్య విలువలకు విఘాతం కలిగిస్తుందని అన్నారు.",1,news,1584556588,submittolocal,2020-03-19
2738246,"విజయనగరం: రాష్ట్ర ప్రభుత్వం వినియోగదారులకు సరఫరా చేసే నాణ్యమైన బియ్యాన్ని.. ఈ నెలాఖరులోగా పౌరసరఫరాల కార్పొరేషన్‌కు, ఫుడ్ కార్పొరేషన్ సంస్థలకు చేర్చాలని కిషోర్ కుమార్ మిల్లర్లకు ఆదేశించారు. బుధవారం కలెక్టర్ కార్యాలయంలో ఆయన మాట్లాడారు. ఈ బలవర్ధకమైన బియ్యంలో ఐరన్, ఫోలిక్ యాసిడ్, విటమిన్ బి 12 వల్ల ఉంటాయన్నారు. దీనివల్ల తల్లులు, పిల్లల్లో రక్తహీనత తగ్గుతుందన్నారు.",1,news,1584556605,submittolocal,2020-03-19
2738247,"శ్రీకాకుళం : అరసవిల్లి శ్రీ సూర్యనారాయణ స్వామిని రాష్ట్ర అర్చక అకాడమీ డైరెక్టర్ కృష్ణ శర్మ బుధవారం దర్శించుకున్నారు. ఆయనకు ఆలయ కార్యనిర్వహణ అధికారి వి.హారి సూర్య ప్రకాష్, ప్రధాన అర్చకులు ఇప్పిలి శంకర శర్మ ఘనంగా స్వాగతం పలికారు. అనంతరం ఆయన ప్రత్యేక పూజలు నిర్వహించారు. వారికి స్వామి వారి చిత్రపటాన్ని , ప్రసాదాన్ని అందజేశారు.",1,news,1584556612,submittolocal,2020-03-19
2738249,"నెల్లిమర్ల: మిమ్స్ కార్మికులు ఉద్యోగుల సమస్యల పరిష్కారానికి అధికారులు, యాజమాన్యం చొరవ చూపాలని.. సిఐటియు జిల్లా నాయకులు టి.వి.రమణ కోరారు. బుధవారం మిమ్స్ ఎంప్లాయిస్ యూనియన్ ఆధ్వర్యంలో ఉద్యోగులు, కార్మికుల సమస్యల పరిష్కారం కోసం రౌండ్ టేబుల్ సమావేశం నిర్వహించారు. ఈ సందర్భంగా ఆయన మాట్లాడుతూ..  ఉద్యోగుల సమస్యలు యాజమాన్యం పరిష్కరించకపోతే ఉద్యమం ఉద్ధృతం చేస్తామన్నారు.",1,news,1584556639,submittolocal,2020-03-19
2738250,"వైద్య వృత్తిని నేర్చుకోవాలన్న మక్కువతో విదేశాలకు వెళ్ళిన తెలుగు విద్యార్ధులు ఇప్పుడు.. తమ ప్రాణాలకే ముప్పు పొంచి ఉందని మమ్మల్ని కాపాడండి అంటూ కేంద్ర, రాష్ట్ర ప్రభుత్వాలను దయనీయంగా వేడుకుంటున్నారు. ఫిలిప్పీన్స్‌ దేశంలో ఎంబిబిఎస్‌ చదవాలని వెళ్ళిన వందలాది మంది తెలుగు విద్యార్ధులు ఎదుర్కుంటున్న దుస్థితి ఇది. వారిలో ఒంగోలు, కందుకూరు, మార్కాపురం, కనిగిరి తదితర ప్రాంతాలకు చెందిన పలువురు వున్నారు.",1,news,1584556648,submittolocal,2020-03-19
2738252,"కర్నూలు నగరంలో మునిసిపల్ కమిషనర్ రవీంద్రబాబు, ట్రాఫిక్ డీఎస్పీ డి. మహబూబ్ బాష నగరంలోని వివిధ మార్గాల గుండా బుధవారం విస్తృతంగా పర్యటించడం జరిగింది. ఈ సందర్భంగా మునిసిపల్, ట్రాఫిక్ అధికారులు రాజవిహార్ సెంటర్ నుండి సి క్యాంప్ వరకు నడుచుకుంటూ ట్రాఫిక్ ఆక్రమణలు, వేసవి తాప నివారణకు చర్యలకు గాను వివిధ ప్రదేశాలను గుర్తించడం జరిగింది.",1,news,1584556663,submittolocal,2020-03-19
2738253,"కంచిలి : మండలంలోని తలతంపర గ్రామానికి చెందిన పలువురు నాయకులు వైకాపాలో చేరారని, వారిని పార్టీ కండువా వేసి ఆహ్వానించినట్లు వైకాపా నాయకులు కృష్ణారావు, దేవదాస్ రెడ్డి తెలిపారు. ఈ మేరకు బుధవారం గ్రామంలో నిర్వహించిన కార్యక్రమంలో వైకాపా నాయకులు భరత్ దొళాయి, కామేశ్వరరావు తదితరులు పాల్గొని, గ్రామానికి చెందిన వ్యక్తులను పార్టీలోకి ఆహ్వానించారు.",1,news,1584556674,submittolocal,2020-03-19
2738254,"భద్రాద్రి: పదవ తరగతి పరీక్షలను పకడ్బందీగా నిర్వహించాలని ఏఐఎస్ఎఫ్ జిల్లా వర్కింగ్ ప్రెసిడెంట్ గుమ్మడి రాజు అన్నారు. బుధవారం సీపీఐ కార్యాలయంలో జరిగిన ముఖ్య నాయకుల సమావేశంలో ఆయన పాల్గొని మాట్లాడారు. భద్రాచలం డివిజన్ వ్యాప్తంగా అన్ని పరీక్షా కేంద్రాల్లో కూడా విద్యార్థులకు ఎటువంటి ఇబ్బందులు కలగకుండా ఏర్పాట్లు చేయాలని కోరారు. ఈ కార్యక్రమంలో ఏఐఎస్ఎఫ్ నాయకులు రమణ, హరీష్, నరేంద్ర పాల్గొన్నారు.",1,news,1584556686,submittolocal,2020-03-19
2738255,"చీపురుపల్లి: పరిశుభ్రతను పాటించడంతో కరోనా వైరస్‌కు అడ్డుకట్ట వేయవచ్చని ఎంపీడీవో రామకృష్ణ అన్నారు. బుధవారం మండల కేంద్రంలో ఉపాధి హామీ పనులు చేస్తున్న కూలీలకు కరోనా వైరస్ పై అవగాహన కల్పించారు. ఈ సందర్భంగా ఆయన మాట్లాడుతూ.. జలుబు, దగ్గు ఉన్న వాళ్ళు అశ్రద్ద వహించకుండా.. వెంటనే వైద్యులను సంప్రదించాలని సూచించారు. ",1,news,1584556693,submittolocal,2020-03-19
2738259,"కంచిలి : మండలంలోని బల్యపుట్టుగ కొండపై నిరుపేదలకు ఇళ్ల స్థలాల మంజూరు కోసం కేటాయించిన ప్రాంతంలో.. చదును చేసే పనులను వీలైనంత త్వరగా పూర్తి చేయాలని జిల్లా జాయింట్ కలెక్టర్ శ్రీనివాస్ అధికారులను సూచించారు. బుధవారం సాయంత్రం కంచిలి వచ్చిన ఆయన బల్యపుట్టుగలోని కొండ ప్రాంతాన్ని పరిశీలించారు. వీలైనంత త్వరగా ఇళ్ల స్థలాల పనులు పూర్తి చేయాలన్నారు.",1,news,1584556721,submittolocal,2020-03-19
2738261,"వేములవాడ శ్రీ రాజరాజేశ్వర స్వామి వారి సన్నిధానంలో కరోనా వైరస్ వ్యాప్తి నేపథ్యంలో అధికారులు అప్రమత్తమయ్యారు. ఇందులో భాగంగా నేటి నుంచి ఆలయంలో కోడె మొక్కు, స్వామివారి దర్శనం మినహా, అన్ని ఆర్జిత సేవలును రద్దు చేస్తున్నట్లు ఈవో కృష్ణవేణి తెలిపారు. నేటి నుంచి ఏప్రిల్ 3వ తేదీ వరకు ఆర్జిత సేవలు రద్దు చేస్తున్నట్లు వెల్లడించారు. భక్తులు ఈ విషయాన్ని గమనించి సహకరించాలని కోరారు.",1,news,1584556738,submittolocal,2020-03-19
2738263,"చిగురుమామిడి మండల కార్యాలయంలో కరోనా వైరస్ పై పారిశుద్ధ్య కార్మికులకు అవగాహన కల్పించే కార్యక్రమంలో మండల అధికారులు పారిశుద్ధ్య కార్మికులను అవమానించడం బాధాకరమని బీజేపీ నాయకులు శ్రీధర్ రెడ్డి, సంపత్, ప్రశాంత్ అన్నారు. వారు మాట్లాడుతూ.. దేశ ప్రధాని పారిశుద్ధ్య కార్మికుల కాళ్లు కదిగితే ఇక్కడి అధికారులు వారిని తక్కువ చేయడం తగదని అన్నారు. ",1,news,1584556755,submittolocal,2020-03-19
2738264,"విజయనగరం: పట్టణంలో తాగునీటికి ఇబ్బంది లేకుండా ముందస్తు జాగ్రత్తలు చేపడుతున్నామని మున్సిపల్ ఇంజనీర్ దిలీప్ పేర్కొన్నారు. బుధవారం ఆయన ఛాంబర్ లో ఏర్పాటుచేసిన సమావేశంలో మాట్లాడారు. రానున్న వేసవిని దృష్టిలో పెట్టుకుని ప్రజలకు తాగునీరు అందించేందుకు ప్రణాళికబద్ధంగా చర్యలు చేపట్టామన్నారు. అమృత పథకం ద్వారా ఇంటర్ కనెక్షన్లు నిర్మించేందుకు చర్యలు చేపడుతున్నట్లు ఆయన తెలిపారు.",1,news,1584556771,submittolocal,2020-03-19
2738266,"శ్రీకాకుళం :మండలంలోని చాపురం పంచాయితీ, రామనర్సుపేట గ్రామంలో.. బుధవారం అశిరితల్లి గ్రామదేవత పండగల్లో యువనేత ధర్మాన రామ్ మనోహర్ నాయుడు పాల్గొన్నారు. అనంతరం అమ్మవారికి ప్రత్యేక పూజలు నిర్వహించారు. గ్రామంలోని ప్రజలకు ప్రభుత్వ పథకాలపై అందుతున్నాయా లేదా ఆరా తీశారు. ఆయన వెంట గ్రామ పెద్దలు, వైసిపి నాయకులు కార్యకర్తలు, తదితరులు పాల్గొన్నారు.",1,news,1584556782,submittolocal,2020-03-19
2738269,"ఖమ్మం నగర ట్రాఫిక్ ఏసీపీ రమేష్ ఆధ్వర్యంలో నగరంలోని కిన్నెర సెంటర్ వద్ద బుధవారం ట్రాఫిక్ పోలీసులు స్పెషల్ డ్రైవ్ నిర్వహించారు. ఈ డ్రైవ్ లో హెల్మెట్ లేకుండా నడుపుతున్న సుమారు 50మంది వాహనదారులు పట్టుబడ్డారు. అనంతరం వారిని ట్రాఫిక్ పోల్స్ స్టేషన్ కు తరలించి రోడ్డు భద్రత నియమాలపై అవగాహన కల్పించారు. అలాగే పెండింగ్ చలానాలు ఉంటే వెంటనే మీ సేవలో కట్టాలని లేకుంటే కఠిన చర్యలు ఉంటాయని తెలిపారు.",1,news,1584556793,submittolocal,2020-03-19
2738270,"ఖమ్మం: ఇటీవల మలేషియా నుంచి జిల్లాకు వచ్చిన వ్యక్తికి కరోనా వైరస్ సూపర్ లేదని జిల్లా వైద్య ఆరోగ్య శాఖాధికారి డాక్టర్ మాలతి స్పష్టం చేశారు. బుధవారం కొనిజర్ల మండలానికి వచ్చిన అతనికి ప్రభుత్వ ఆస్పత్రిలో పరీక్షలు నిర్వహించి అనంతరం గాంధీ ఆసుపత్రికి పరీక్షల నిమిత్తం పంపియమని విచారించారు. గాంధీ ఆస్పత్రి నుంచి అందిన సమాచారం మేరకు సదరు వ్యక్తికి కరోనా లేదని తేలిందని పేర్కొన్నారు.",1,news,1584556801,submittolocal,2020-03-19
2738271,"కరోనా వైరస్‌ను నిరోధించేందుకు ప.గో జిల్లా కలెక్టరేట్‌లో కంట్రోల్‌ రూమ్‌ ఏర్పాటుచేసినట్టు.. జిల్లా కలెక్టర్‌ రేవు ముత్యాలరాజు చెప్పారు. అలాగే ఏ ఆరోగ్య సమాచారం కోసమైనా.. ఈ నెంబర్లను సంప్రదించవచ్చని కలెక్టర్‌ తెలిపారు. జిల్లా స్థాయి కాల్‌ సెంటర్‌ 180073 31077, నర్సాపురం సబ్‌కలెక్టర్‌ కార్యాలయం 80748 38327, ఏలూరు ఆర్డీఓ కార్యాలయం 99895 16896, జంగారెడ్డిగూడెం ఆర్డీఓ 94933 36907లో సంప్రదించాలన్నారు.",1,news,1584556804,submittolocal,2020-03-19
2738272,"పెద్దాపురం మండలంలోని వడ్లమూరులో పంచాయతీ కార్యదర్శి పేరబత్తుల నాగేశ్వరరావు ఆధ్వర్యంలో.. బుధవారం కరోనా వైరస్ గూర్చి అవగాహన సదస్సు నిర్వహించారు. ఇందులో భాగంగా ఆశా వర్కర్లకు, గ్రామవాలెంటర్లకు, సచివాలయం ఉద్యోగులకు వైరస్ సోకకుండా తగు చర్యలను ఎలా తీసుకోవాలో వివరించారు.  కార్యదర్శి మాట్లాడుతూ.. పరిసరాలు నిత్యం పరిశుభ్రంగా ఉంచుకోవాలని మీరందరూ ప్రజల్లోకి వెళ్లి ఈ యొక్క అవగాహన వాళ్ళకి కల్పించాలని సూచించారు.",1,news,1584556810,submittolocal,2020-03-19
2738273,"సింహాచల దేవస్థానం ఆలయ పరిసరాలు దాతల సహకారంతో రూపురేఖలు మారనున్నాయి. దేవస్థానం ముఖద్వారానికి సుమారు 60 కేజీల వెండితో వ్యాపారవేత్త మొగ సీతారామయ్య ద్వారాలను తయారు చేయించారు. సుమారు రూ.35 లక్షలతో ఈ ద్వారాలను తయారుచేసి, సింహాచల దేవస్థానంనకు అందజేశారు. దేవస్థానం ఈవో ఎం.వెంకటేశ్వరరావు, సిబ్బంది బుధవారం వాటిని పరిశీలించారు.",1,news,1584556830,submittolocal,2020-03-19
2738278,"దేవనకొండ మండం నల్ల‌చెల్లిమల‌ గ్రామానికి, చెందిన కృష్ణా నాయక్‌ అనే వ్యక్తి అక్రమంగా 60 లీటర్ల నాటుసారా మోటార్‌ సైకిల్‌పై తీసుకువస్తుండగా గ్రామ సంరక్షణ పోలీస్ ల‌క్ష్మీదేవి చాకచక్యంతో పట్టుకున్నారు. అక్రమ సారాను తీసుకొచ్చిన వ్యక్తి పారిపోయినట్లు ఈ విషయాన్ని స్థానిక ఎస్‌ఐ మారుతికి తెల‌పడంతో హుటాహుటిన పోలీస్‌ సిబ్బంది గ్రామానికి చేరుకుని నాటుసారా స్వాధీనం చేసుకున్నారు.",1,news,1584556857,submittolocal,2020-03-19
2738279,"కోటబొమ్మాళి : మండలంలోని కురుడు గ్రామంలో తాగునీటి పధకం పనిచేయడం లేదు.  ఏడాదిన్నర క్రితం మరమ్మతులు కాగా ఇప్పటి వరకూ మరమ్మత్తులు చేయలేదు. అధికారుల నిర్లక్ష్యం కారణంగా మరమ్మత్తు కోసం వచ్చిన నిధులు కూడా వెనక్కి వెళ్లాయి. దీంతో గ్రామస్తులు తాగునీటి అవస్థలు పడుతున్నారు.  అధికారులు స్పందించి,  వెంటనే తాగునీటి పధకాన్ని బాగుచేయాలని కోరుతున్నారు.",1,news,1584556860,submittolocal,2020-03-19
2738283,"ఖమ్మం: కల్లూరు మండలంలో నిషేధిత ప్లాస్టిక్ కవర్స్ ను జోరుగా విక్రయాలు జరుపుతున్నారనే సమాచారంతో కల్లూరు ఎస్సై రఘు ఆధ్వర్యంలో టాస్క్ ఫోర్స్ సిబ్బంది సోదాలు బుధవారం నిర్వహించారు. తరలించటానికి సిద్ధంగా ఉన్న సుమారు ఏడు లక్షల విలువ చేసే ప్లాస్టిక్ కవర్స్ ను వ్యాపారి పుల్లరావు నుంచి టాస్క్ ఫోర్స్ సిబ్బంది స్వాధీనం చేసుకున్నారు. అనంతరం నిందితుడిని కల్లూరు పోలీసులకు అప్పగించారు.",1,news,1584556893,submittolocal,2020-03-19
2738286,"శ్రీకాకుళం : ప్రభుత్వ లక్ష్యాలను, సంక్షేమ పథకాలను ప్రజలకు చేరవేయడంలో సచివాలయ ఉద్యోగులు కీలక పాత్ర పోషించాలని  యువనేత ధర్మాన రామ్ మనోహర్ నాయుడు అన్నారు. నగరంలోని నక్క వీధి,  కంపోస్ట్ కాలనీ, 35వ  డివిజన్ వార్డు సచివాలయాన్ని ఆయన బుధవారం సందర్శించారు. ఈసందర్భంగా ఉద్యోగులతో మాట్లాడుతూ అవినీతి రహితంగా సంక్షేమ పథకాలు అమలు చేయాలనే సంకల్పంతో  ప్రభుత్వం ఈ వ్యవస్థను రూపకల్పన చేశారని అన్నారు.",1,news,1584556921,submittolocal,2020-03-19
2738293,"మెళియాపుట్టి : మండలంలో అన్ని గ్రామ పంచాయితీలలో వందరోజుల పని కల్పనపై క్షేత్రస్థాయి సిబ్బంది ప్రత్యేకంగా దృష్టి సారించాలని ఎంపీడీవో చంద్రకుమారి అన్నారు. మండలంలోని  ఉపాధి హామీ కార్యాలయం ఆవరణలో ఉపాధి సిబ్బందితో బుధవారం సమీక్ష సమావేశం నిర్వహించారు. ఈ సందర్భంగా ఆమె మాట్లాడుతూ మార్చి నెల చివరి నాటికల్లా మండలంలోని అవకాశమున్న ప్రతి కుటుంబానికి వంద రోజులు పూర్తి చేసే విధంగా చర్యలు తీసుకోవాలన్నారు.",1,news,1584556974,submittolocal,2020-03-19
2738296,"కొత్తగూడెం: జిల్లాలో కేంద్రంలో బుధవారం ఎస్.ఎఫ్.ఐ జిల్లా స్థాయీ సమావేశం నిర్వహించారు. ఈ సమావేశంలో భద్రాద్రి SFIజిల్లా నూతన కన్వీనర్ గా కామ్రేడ్ ఎస్.భూపేంద్ర ఏకగ్రీవంగా ఎన్నుకున్నారు. వారితో పాటు 17మందితో కూడిన నూతన కన్వీనీంగ్ కమిటీ కూడా ఈ సమావేశంలో ఎన్నుకున్నారు. నూతన కన్వీనర్, నూతన కమిటీ సభ్యులుగా ఎన్నికైనా అభ్యర్థులకు పలువురు అభినందనలు తెలిపారు.",1,news,1584556999,submittolocal,2020-03-19
2738299,"శ్రీకాకుళం : నగరంలోని విశాఖ బి కాలనీలో సెయింట్ జోసెఫ్ పాఠశాలలో.. గురుపూజోత్సవం బుధవారం జరిపారు. ఈ సందర్భంగా పాఠశాల ప్రిన్సిపాల్ చంద్రమోహన్ మాట్లాడుతూ.. తల్లిదండ్రులను గురువులను గౌరవించటం సాంప్రదాయమని వాటిని చిన్నతనం నుండి అలవరచుకోవాలన్నారు. పాఠశాలలకు చెందిన విద్యార్థులు వారి తల్లిదండ్రులకు, గురువులకు పాదపూజ చేయించారు.",1,news,1584557018,submittolocal,2020-03-19
2738302,"నందవరం మండల‌ పరిధిలోని ముగతి గ్రామంలో పొదుపు మహిళల‌కు కరోనా వ్యాధిపై ఎపియం వీరన్న అవగాహన సదస్సు నిర్వహించారు. బుధవారం గ్రామంలో పొదుపు మహిళలు, అంగన్వాడి టీచర్లు, ఆశావర్కర్లతో సమావేశం నిర్వహించారు. ఈ సందర్భంగా ఆయన మాట్లాడుతూ.. కరోనా వ్యాధి ఒకరి నుండి ఒకరికి వస్తుంద, దగ్గినప్పుడు, తుమ్మినప్పుడు చేతి రుమాళ్లు అడ్డం పెట్టుకోవడం చేయాల‌న్నారు.",1,news,1584557065,submittolocal,2020-03-19
2738303,"ఎచ్చెర్ల : మండలంలోని కుప్పిలి గెడ్డ ఆక్రమణలకు గురవుతోంది. గెడ్డను ఆక్రమించి,  రొయ్యలు చెరువులు వెలస్తున్నాయి. సుమారు 80 అడుగుల విస్తీర్ణంలో ఉండాల్సిన ఈ గెడ్డ 20 నుంచి 30 అడుగులకు మాత్రమే పరిమితమయింది. దీంతో గెడ్డలో భారీగా నీరు వచ్చే సమయంలో పొలాల్లోకి నీరు వచేస్తుందని రైతులు ఆందోళన చెందుతున్నారు. అధికారులు మాత్రం పట్టించుకోవడం లేదు.",1,news,1584557069,submittolocal,2020-03-19
2738304,"ప్రైవేట్ లాబొరేటరీలు వైద్య పరీక్షలు చేయించుకునే వారి వివరాలను తప్పకుండా రిజిస్టర్లో నమోదు చేయాలని కరీంనగర్ పోలీస్ కమిషనర్ కమలాసన్ రెడ్డి తెలిపారు. కరోనా వైరస్ లక్షణాలను గుర్తిస్తే వెంటనే వైద్యులకు సమాచారం ఇవ్వాలని కోరారు. వ్యక్తిగత పరిశుభ్రతపై అవగాహన కల్పించాలని పేర్కొన్నారు. మాస్క్ లు అధిక ధరలకు విక్రయిస్తే కఠిన చర్యలు తప్పవని హెచ్చరించారు.",1,news,1584557072,submittolocal,2020-03-19
2738305,"ఆదిలాబాద్: జిల్లాలోని తాంసి, భీంపూర్, బేల, జైనథ్, తలమడుగు మండలాలతో పాటు ఆయా గ్రామాల్లో బుధవారం రాత్రి ఈదురుగాలులతో కూడిన భారీ వర్షం కురిసింది. ఈ అకాల వర్షానికి పంట చేలలోని ధాన్యం తడకగా మరోవైపు విద్యుత్ స్తంభాలు నేలకొరిగాయి. దీంతో జిల్లా ప్రజలు రాత్రి  కరెంటు లేక ఇబ్బందులతో ఉక్కిరిబిక్కిరయ్యారు. అకాల వర్షం కురవడంతో చేతికి వచ్చిన గోధుమ పంట నేలకొరిగాయని రైతులు దిగులు చెందారు.",1,news,1584557079,submittolocal,2020-03-19
2738306,"మణుగూరు: సింగరేణి ఏరియా ఓసిలో విధులు నిర్వహిస్తున్న ఉద్యోగులందరికీ.. ఏప్రిల్ 1వ తేదీ నుంచి మజ్జిగ ప్యాకేట్లు పంపిణీ చేయాలని మణుగూరు ఏరియా అధికారులను కోరినట్లు టిబిజికెఎస్ బ్రాంచి ఉపాధ్యక్షులు వూకంటి ప్రభాకరరావు తెలిపారు. మార్చి నెల నుండి ఏప్రిల్ నాటికి ఎండలు మరింత అధికం అవుతాయని ఏప్రిల్ నెల మొదటి రోజు నుంచి మజ్జిగ పంపిణీ చేయాలన్నారు. మజ్జిగ వలన కార్మికులకు కొంత ఉపశమనం కలుగుతుందన్నారు.",1,news,1584557086,submittolocal,2020-03-19
2738307,"ఆదిలాబాద్: కరోనా వ్యాధి తీవ్రత, లక్షణాలు, నివారణ చర్యలపై జిల్లా కోర్టులో అవగాహన కార్యక్రమం ఏర్పాటు చేశారు. ఈ కార్యక్రమంలో జిల్లా జడ్జి ఎంజీ ప్రియదర్శిణి, ఇతర జడ్జిలతో పాటు న్యాయవాదులు, కోర్టు సిబ్బందికి జిల్లా
వైద్యారోగ్య శాఖాధికారి డా.చందు అవగహన కల్పించారు. అప్రమత్తంగా ఉంటే వైరస్ వ్యాప్తిని అడ్డుకోవచ్చని తెలిపారు. చేతులు శుభ్రం చేసుకోవడం, శానిటైజర్లు
వినియోగించటం వంటివి చేయాలని వారు తెలిపారు.",1,news,1584557087,submittolocal,2020-03-19
2738309,"రేగిడి : పదవ తరగతి విద్యార్థులు  ఉన్నత శిఖరాలను అధిరోహించాలని.. అంటే శత శాతం ఉత్తీర్ణత సాధించాలని ఎస్ఐ బి.రేవతి  సూచించారు. మండలంలోని  దేవుదల జిల్లా పరిషత్ ఉన్నత పాఠశాల వార్షికోత్సవ వేడుకల్లో బుధవారం ముఖ్యఅతిథిగా పాల్గొని మాట్లాడారు. విద్యార్థులు ఉన్నత శిఖరాలను అధిరోహించాలంటే  10వ తరగతి పరీక్షలు ఎంతో కీలకమన్నారు. విద్యార్థులు క్రమశిక్షణతో కూడిన  క్రీడలు   అవసరమన్నారు.",1,news,1584557128,submittolocal,2020-03-19
2738312,"గ్రామాలలో ప్రజల ఆరోగ్యంపై అధికారులు అప్రమత్తమై వాటిపై దృష్టి పెట్టాలని పిఠాపురం మాజీ ఎమ్మెల్యే ఎస్వీఎస్ఎన్ వర్మ డిమాండ్ చేశారు.  ప్రతి గ్రామంలో పారిశుద్ధ్య అధ్వానంగా ఉందని కరోనా వైరస్ పై ప్రజలకు పూర్తి స్థాయిలో అవగాహన కల్పించాలని కోరుతూ బుధవారం గొల్లప్రోలు ఈఓపీఆర్డీ గౌరీ కుమారికి వినతి పత్రం అందించారు. ఈ కార్యక్రమంలో స్థానిక టిడిపి నాయకులు తదితరులు పాల్గొన్నారు.",1,news,1584557185,submittolocal,2020-03-19
2738314,"కందుకూరు పట్టణంలోని టిఆర్‌ఆర్‌ ప్రభుత్వ డిగ్రీ కళాశాలలో మూడవ సంవత్సరం బిఎస్సీ చదువుతున్న విద్యార్ధిని.. అన్నవరపు దివ్య ఫిబ్రవరి 9వ తేదీన జరిగిన ఐఐటి జామ్‌ పరీక్ష నందు ఉత్తీర్ణత సాధించినట్లు ప్రిన్సిపాల్‌ తెలిపారు. ప్రతిష్టాత్మకమైన ఐఐటి, నిట్‌లలో, ఎంఎస్సీలో ప్రవేశాల కోసం జరిగిన ప్రవేశ పరీక్షల్లో ఫిజిక్స్‌ విభాగంలో దివ్య అర్హత సాధించిందని కళాశాల ప్రన్సిపాల్‌ డాక్టర్‌ రవికుమార్ చెప్పారు.",1,news,1584557194,submittolocal,2020-03-19
2738315,"రేగిడి : మండలంలోని దేవుదల ఉన్నత పాఠశాలలో చదువుతున్న పదవ తరగతి విద్యార్థులకు బుధవారం ప్లాంకులు, పెన్నులు మండల విద్యాశాఖాధికారి వరప్రసాద్ రావు,  మన్మధరావు, పంపిణీ చేశారు. విద్యార్థులకు పరీక్షలు వీలుగా రాసేందుకు ఇవి దోహదపడతాయన్నారు. విద్యార్థులందరికీ పంపిణీ చేయడంపై పాఠశాల హెచ్ఎం వేణుగోపాల్ కృతజ్ఞతలు అందజేశారు. ప్రతిఏడాది విద్యార్థులకు అన్ని రకాల విద్యా సామగ్రి అందజేయడం శుభ పరిణామం అని పేర్కొన్నారు",1,news,1584557204,submittolocal,2020-03-19
2738317,"నిజామాబాద్ మాజీ ఎంపీ  కల్వకుంట్ల కవితను బుధవారం మాజీ మేయర్  ధర్మపురి  సంజయ్ మర్యాద పూర్వకంగా కలిసి పుష్పగుచ్ఛం అందించారు. ఎమ్మెల్సీ ఎన్నికలకు  పోటీ చేస్తున్న సందర్భంగా మాజీ ఎంపీ నివాసంలో కవితకు శుభాకాంక్షలు తెలియజేశారు. ఆమె పోటీలో గెలుపొంది ఉన్నత పదవులు పొందాలని ఆకాంక్షించారు.",1,news,1584557243,submittolocal,2020-03-19
2738318,"సంతబొమ్మాళి : సుప్రీంకోర్టు తీర్పు నేపథ్యంలో ప్రభుత్వం ఉగాది నాటికి ఇళ్ల పట్టాలు పంపిణీ చేయాలని.. నిర్ణయించిందని సంతబొమ్మాళి తహసీల్దార్ పి.సోమేశ్వరరావు అన్నారు. మండలంలోని బుధవారం మండల రెవెన్యూ కార్యాలయంలో గ్రామ రెవెన్యూ అధికారులతో సమావేశం ఏర్పాటు చేశారు. ఈ సందర్భంగా ఆయన మాట్లాడుతూ పూర్తికాని లేఅవుట్లు వెంటనే పూర్తి చేసి ప్లాట్లు వేయాలని వీఆర్వోలకు సూచన చేశారు.",1,news,1584557252,submittolocal,2020-03-19
2738320,"రేల్వే ప్రయాణికులకు కరోనా వ్యాధిపై పూర్తి స్థాయిలో అవగహన కల్పించాలని.. సార్క్ నేషన్స్ అంతర్జాతీయ మానవ హక్కుల సంఘం ఆంధ్రప్రదేశ్ ఛైర్మెన్ కంచరాన కిరణ్ కుమార్ విజ్ఞప్తి చేసారు. ఈ మేరకు ఈస్ట్ కోస్ట్ రైల్వే డివిషనల్ సెక్యూరిటీ  కమీషనర్ ఆర్.పి.ఎఫ్ జితేంద్రను దొండపర్తి డిఅర్ఎం కార్యాలయంలో బుధవారం మర్యాద పూర్వకంగా కలిశారు. కరోనా వ్యాప్తి పై భయాందోళనల నేపథ్యంలో అవగాహన అవసరమన్నారు.",1,news,1584557256,submittolocal,2020-03-19
2738325,"కరోనా వైరస్‌ను జిల్లా నుంచి తరిమి కొట్టడానికి మహిళలంతా నడుం బిగించాలని.. శ్రీకాకుళం జిల్లా కలెక్టర్ పోలా భాస్కర్ పిలుపునిచ్చారు. కరోనా వైరస్ పై ప్రచార కార్యక్రమాల్లో భాగంగా.. చిన్నగంజాంలో నిర్వహించిన శిక్షణ కార్యక్రమంలో ఆయన పాల్గొన్నారు. ఈ సందర్భంగా ఆయన మాట్లాడుతూ.. పొదుపు మహిళలే సమాజాన్ని అభివృద్ధి వైపు నడిపించడానికి సారధులు కావాలన్నారు. పర్యావరణాన్ని కాపాడుకోవడానికి పరిశుభ్రత పాటించాలన్నారు.",1,news,1584557317,submittolocal,2020-03-19
2738327,"మెళియాపుట్టి : ప్రపంచ దేశాలతో పాటుగా  భారతదేశ వాసులనుకూడా.. కరోనా తీవ్ర ఆందోళనలకు గురిచేస్తుందని, ప్రస్తుతం  ఉన్న పరిస్థితులలో ఈ వైరస్ పట్ల సలహాలు, సూచనలు  తప్పకుండా పాటించాలని ఎమ్మెల్యే రెడ్డి శాంతి  అన్నారు. మండల కేంద్రమైన మెళియాపుట్టిలో ప్రాథమిక ఆరోగ్య కేంద్రంలో వైద్యాధికారులు లిల్లీరాణి , గణపతి రావు ఆధ్వర్యంలో బుధవారం సాయంత్రం కరోనా వైరస్ కి సంబంధించి ప్రజలకు అవగాహన కార్యక్రమాన్ని నిర్వహించారు",1,news,1584557328,submittolocal,2020-03-19
2738328,"కరీంనగర్: జిల్లాలోని అన్ని శాఖల అధికారులు వారివారి కార్యాలయాల నుంచి జారీచేసే ఆర్థికపరమైన ప్రకటనలు, నోటిఫికేషన్లు, టెండర్ నోటీసులు, భూసేకరణ ప్రకటనలు అన్నింటిని తప్పనిసరిగా సమాచార పౌర సంబంధాల శాఖ ద్వారా మాత్రమే జారీ చేయాలని జిల్లా కలెక్టర్ శశాంక అధికారులను ఆదేశించారు. కలెక్టర్ మాట్లాడుతూ.. వివిధ శాఖల అధికారులు నేరుగా పత్రికలకు ప్రకటనలు జారీ చేస్తున్నట్లు తన దృష్టికి వచ్చిందని తెలిపారు.",1,news,1584557335,submittolocal,2020-03-19
2738329,"నందవరం మండలం హాలహర్వి గ్రామ రైతులకు నాసిరకం విత్తనాలు అందించిన శ్రీపంచముఖి సీడ్స్ అండ్ ఫెస్టిసైడ్స్ డీలర్ షాపును సీజ్ చేసి, రైతులకు నష్టపరిహారం అందించాలని ఎల్ఎల్‌సి డైరెక్టర్ గడ్డం నారాయణ రెడ్డి కోరారు. బుధవారం ఆయన విలేకరులతో మాట్లాడుతూ.. రైతులకు న్యాయం చేయకుండా ఆ రిపోర్టును జెడికి పంపుతామని అధికారులు తెలపడం చాలా బాధాకరమన్నారు. ఈ కార్యక్రమంలో రైతులు తిక్కయ్య, పండుకోరు ఖాసీం, తిక్కమ్మ పాల్గొన్నారు.",1,news,1584557339,submittolocal,2020-03-19
2738332,"మర్రిపూడి మండల గ్రామ సచివాలయ ఉద్యోగుల సంఘంను ఏర్పాటు చేసినట్లు.. జిల్లా సంఘం అధ్యక్షుడు మల్లికార్జునరెడ్డి తెలిపారు. మర్రిపూడి మండల అధ్యక్షులుగా జ్యోతి, జనరల్ సెక్రెటరీగా నీలిమ, ట్రెజరర్‌గా చినబాబు ఏకగ్రీవంగా ఎన్నికయ్యారు. వైస్ ప్రెసిడెంట్ మాలపాటి మహేంద్ర, జాయింట్ సెక్రెటరీలుగా ముత్యాల కారుణ్య, ప్రసాద్, మల్లికార్జునరావు, వెంకటకృష్ణ, మౌనిక, శ్రీలత, బాలకృష్ణ, శివ, శంకర్ ఏకగ్రీంగా ఎన్నికయ్యారు.",1,news,1584557375,submittolocal,2020-03-19
2738335,"శ్రీకాకుళం జిల్లా జలుమూరు మండలంలో బుధవారం సాయంత్రం ఈదురుగాలులతో కూడిన వర్షం కురిసింది. శ్రీముఖలింగంలో వర్షంతో పాటు వడగళ్ళు కూడాపడ్డాయి. సాధారణంగా వడగళ్ళు మే చివరి వారంలోనూ జూన్‌లోనూ కురిసే తొలకరి వర్షాలులో వడగళ్ళు పడుతుంటాయి. కానీ ఈ ఏడాది మార్చిలోనే కురిసిన వర్షాలలో వడగళ్ళు పడడం పలువురిని ఆశ్చర్యపరిచింది.",1,news,1584557387,submittolocal,2020-03-19
2738337,"కడెం: అడవుల్లో మావోయిస్టులు సాధించేది ఏమీ లేదని, జనజీవన స్రవంతిలో కలవాలని జిల్లా ఎస్పీ శశిధర్  రాజు ఆధ్వర్యంలో అన్నారు. కడెం మండలంలోని  నక్సల్ ప్రభావము గల గ్రామాలైన గంగాపూర్, లక్ష్మీపూర్, దేవునిగుడెం, తిమ్మాపూర్ గ్రామాలను ఎస్పీ సందర్శించారు. జంగుగూడెంకు చెందిన మావోయిస్టు స్వయం గోసుబాయిను జనజీవన స్రవంతిలో కలవాలని ఆమె కుటుంబీకులతో మాట్లాడారు. ",1,news,1584557416,submittolocal,2020-03-19
2738346,"కరోనా ఆగై.. కామ్ దేక్కే కరో.. విధి నిర్వహణలో ఎలాంటి విపత్తు వచ్చిన సందర్భాలలోనైనా నికార్సుగా, నిబద్ధతతో పనిచేసే సహచర జర్నలిస్టు సహోదరులకు జగిత్యాల జర్నలిస్టు సంఘాలు బుధవారం రాత్రి  సూచనలు జారీ చేశాయి.
కరోనా పట్ల జాగ్రత్త వహించి ముందు జాగ్రత్తలు పాటించాలని తెలిపారు. ఏదైనా సమావేశాలు, సభలను ప్రెస్ మీట్ ను కవర్ చేయడానికి వెళ్ళినప్పుడు మాస్కులు ధరించాలని, మనిషికి మనిషికి ఒక మీటర్ దూరం ఉండాలన్నారు.",1,news,1584557507,submittolocal,2020-03-19
2738348,"మధిర పట్టణంలోని వెటర్నరీ హాస్పిటల్ నందు గల పశుఆరోగ్య సేవ సంచార వాహనమును ఆ సంస్థ సేవల జిల్లా సమన్వయకర్త కోరట్ల వెంకటేశ్వర్లు బుధవారం ఆకస్మికంగా తనిఖీ చేశారు. ఈ తనిఖీలలో భాగంగా సిబ్బంది విధి నిర్వహణలో అప్రమత్తంగా ఉన్నారో లేదో అని పరీక్షించారు. అంబులెన్స్ లో ఉన్న అత్యవసర మందుల పరిమాణం, కాలపరిమితి, అత్యవసర వైద్య పరికరాల పనితీరుని ప్రత్యక్షంగా పరిశీలించారు.",1,news,1584557524,submittolocal,2020-03-19
2738350,"రాష్ట్ర ప్రభుత్వ ఉత్తర్వుల మేరకు కరోనా ప్రభావాన్ని నిరోధించేందుకు ముందస్తు జాగ్రత్తగా తూ.గో జిల్లాలోని అన్ని పాఠశాలు, కళాశాలలకు ఈ నెల19 నుంచి 31 వరకూ సెలవులు ప్రకటించామని కలెక్టర్ డి.మురళీధరరెడ్డి తెలిపారు. రాష్ట్ర ప్రభుత్వ ప్రధాన కార్యదర్శి నీలం సాహ్ని కలెక్టర్లతో వీడియో కాన్ఫరెన్స్ నిర్వహించారు. సాహ్ని మాట్లాడుతూ.. కరోనా వైరస్ ప్రభావాన్ని నిరోధించేందుకు జిల్లాల్లో చేపట్టాల్సిన చర్యలను సూచించారు.",1,news,1584557528,submittolocal,2020-03-19
2738352,"శ్రీకాకుళం : కరోనా వైరస్ వ్యాప్తి నేపథ్యంలో అరసవిల్లి శ్రీ సూర్యనారాయణ స్వామి దేవస్థానంలో.. ఈ నెల 31వ తేదీ వరకు ఆర్జిత సేవలను రద్దు చేసినట్లు ఆలయ కార్యనిర్వహణ అధికారి.. విహరి సూర్యప్రకాష్ బుధవారం వెల్లడించారు. అంతర ఆలయ దర్శనం కూడా ఉండదని, లఘు దర్శనానికి మాత్రమే అవకాశం కల్పిస్తున్నట్లు చెప్పారు. 20వ తేదీ నుండి కేశఖండన శాల కూడా మూసి వేస్తున్నామని, నిత్యాన్నదానం కూడా నిలుపుదల చేస్తున్నామని చెప్పారు.",1,news,1584557543,submittolocal,2020-03-19
2738355,"మెళియాపుట్టి : పలు దేశాలతో పాటుగా భారతదేశంలో కూడా కరోనా వైరస్  విజృంభించడంతో.. విదేశాల నుంచి జిల్లాకు వస్తున్న వారికి పరీక్షలు నిర్వహిస్తున్నారు. అందులో భాగంగానే బుధవారం మండలంలోని చాపర గ్రామానికి చెందిన తంగుడు వెంకటరామకృష్ణ  సాగర్‌కు పరీక్షలు నిర్వహించారు. ఈయన  అమెరికా నుండి వచ్చినట్లు చెప్పారు. ఆయనకి ఎటువంటి కరోనా లక్షణాలుగాని,  శరీరంలో వైరస్ గాని లేనట్లు చాపర డాక్టర్ గణపతిరావు తెలియజేశారు.",1,news,1584557602,submittolocal,2020-03-19
2738357,"కొమరాడ: మండలంలో బుధవారం సాయంత్రం నుంచి ఒక్కసారిగా మబ్బులు కావడంతో భారీగా వర్షం పడింది. వారం రోజులుగా ఎండలు గట్టిగా లేకపోవడంతో ఎండల నుంచి కొంతమేరకు ఉపశమనం పొందుతున్నారు. గత నెలలో నుంచి అంతగా వేసవి కాలం ప్రారంభమైనప్పటికీ ఎండలు గట్టిగా కాకపోవడంతో ప్రజలు కాస్త ఇబ్బందులు పడేవారు. ఈ నేపథ్యంలో మూడు రోజులుగా ప్రతి రోజూ సాయంత్రం నుంచి కొంత మేరకు మబ్బులు కాసి చిన్న చిన్న వర్షం కురవడంతో సేద తీరుతున్నారు. ",1,news,1584557628,submittolocal,2020-03-19
2738358,"శ్రీకాకుళం : నగరంలోని డే అండ్ నైట్ కూడలి వద్ద నాగావళి నదిపై ఉన్న.. కొత్త వంతనకి ఇరువైపులా పాదచారులు నడిచేందుకు వీలుగా కాలిబాటలను ఏర్పాటు చేశారు. కొద్ది రోజుల కిందట మరమ్మతులకు గురైనా నేటికీ సంబంధిత అధికారులు స్పందించలేదు. నిత్యం రద్దీగా ఉండే ఈ వంతెనపై విరిగిన సిమెంట్ పలకలు పునరుద్ధరించాలని పాదచారులు కోరుతున్నారు. రాత్రి సమయాల్లో ప్రమాదాలకు గురువుతున్నామని వారంతా ఆందోళన వ్యక్తం చేస్తున్నారు.",1,news,1584557649,submittolocal,2020-03-19
2738359,"కరీంనగర్‌ కలెక్టరేట్‌ నుంచి 3కిలోమీటర్ల పరిధిలో 3-4రోజులపాటు ప్రజలు ఇళ్ల నుంచి బయటకు రావొద్దని మంత్రి గంగుల కమలాకర్ విజ్ఞప్తి చేశారు. పట్టణంలో వంద వైద్య బృందాలతో ఉదయం నుంచి ప్రతి ఇంటికి తిరిగి వైద్య పరీక్షలు నిర్వహిస్తామన్నారు. దయచేసి ప్రజలంతా వైద్యులకు సహకరించాలని మంత్రి తెలిపారు. కరీంనగర్‌కి ఇండోనేషియాకి చెందిన 10మందికి కరోనా లక్షణాలు ఉన్నాయన్న అనుమానం నేపథ్యంలో ప్రభుత్వం తగిన చర్యలు చేపట్టింది.",1,news,1584557651,submittolocal,2020-03-19
2738360,"కోదాడ: పదవ తరగతి పరీక్షల్లో భాగంగా పరీక్షా కేంద్రాల వద్ద విధులు నిర్వహించే వైద్య సిబ్బందికి పారితోషకం చెల్లించాలని తెలంగాణ మెడికల్ అండ్ పబ్లిక్ హెల్త్ ఎంప్లాయిస్ యూనియన్ జిల్లా ప్రధాన కార్యదర్శి యాతాకుల మధుబాబు కోరారు. బుధవారం మండల పరిధిలోని అనంతగిరిలో నిర్వహించిన సమావేశంలో ఆయన మాట్లాడారు. ఉపాధ్యాయులతో పాటు ఆరోగ్య సిబ్బంది విధులు నిర్వహిస్తున్నారని, వారికి పారితోషకం ఇవ్వాలన్నారు.",1,news,1584557678,submittolocal,2020-03-19
2738362,"ఖమ్మం: ప్రభుత్వ ప్రవేశ పెట్టె సంక్షేమ పథకాలను సద్వినియోగం చేసుకోవాలి ఎంపీపీ బెల్లం ఉమ అన్నారు. గూడూరుపాడు గ్రామంలో బుధవారం మండల పరిషత్ నిధుల నుంచి ఐదు లక్షలతో నిర్మిస్తున్న సిసి రోడ్డుకు శంకుస్థాపన చేశారు. ఈ సందర్భంగా ఏర్పాటు చేసిన సమావేశంలో ఆమె మాట్లాడుతూ.. టిఆర్ఎస్ ప్రభుత్వంతోనే అభివృద్ధి సాధ్యమన్నారు. గ్రామాలలో ఏళ్లతరబడి ఉన్న సమస్యలను పరిష్కారరించిన  ఘనత  టిఆర్ఎస్ కే దక్కుతుందన్నారు.",1,news,1584557688,submittolocal,2020-03-19
2738363,"అక్రమ మద్యం అమ్మితే కఠిన చర్యలు తప్పవని ఎక్సైజ్ డిప్యూటీ కమిషనర్ చెన్నకేశవరావు, ఎక్సైజ్ సూపరింటెండెంట్ సుధాకర్ హెచ్చ‌రించారు. బుధవారం ఎమ్మిగనూరు ఎక్సైజ్ స్టేషన్ పరిధిలోని గ్రామ మహిళా పోలీసులతో సమావేశం ఏర్పాటు చేసి ఎక్సైజ్ నేరాల‌పై అవగాహన క‌ల్పించారు. తుంగభద్ర నదీతీర మండలమైన మంత్రాలయంలో మహిళా పోలీసులు జాగ్రత్తతో విధులు నిర్వ‌హించాల‌ని సూచించారు.",1,news,1584557702,submittolocal,2020-03-19
2738364,"కరీంనగర్: ప్రస్తుతం నెలకొన్న వాతావరణ పరిస్థితుల వల్ల వరి పంటలో వివిధ రకాలుగా చీడపీడలు ఆశించనున్నట్లు కరీంనగర్ జిల్లా వ్యవసాయ శాఖ అధికారులు తెలిపారు. పంటలను చీడపీడలు ఆశించకుండా తగిన నివారణ చర్యలు చేపట్టాలని  పేర్కొన్నారు. అగ్గి తెగులు మందులు పిచికారీ చేసే టప్పుడు తప్పనిసరిగా పొలం గట్లపై పిచికారీ చేయాలన్నారు. వ్యవసాయ అధికారి సూచించిన మందులను లైసెన్స్ కలిగిన దుకాణంలో కొనుగోలు చేయాలన్నారు.",1,news,1584557724,submittolocal,2020-03-19
2738366,"దోమల నిర్మూలన కోసం  డ్రోన్‌ మిషన్‌ ద్వారా చర్యలు  ప్రారంభించినట్లు గోషామహల్‌ ఎమ్మెల్యే రాజాసింగ్‌ లోథా పేర్కొన్నారు. బుధవారం బేగంబజార్‌ డివిజన్‌లో పలు ప్రాంతాల్లో దోమల నిర్మూలన కోసం జీహెచ్‌ఎంసీ అధికారులతో కలిసి డ్రోన్‌ ద్వారా మందు పిచికారి కార్యక్రమం చేపట్టారు. కార్పోరేటర్‌  శంకర్‌యాదవ్‌ మాట్లాడుతూ.. శివాజీ బ్రిడ్జి, బేగంబజార్‌ తదితర ప్రాంతాల్లో దోమల కారణంగా స్థానికులు తీవ్ర ఇబ్బందులు పడుతున్నారు.",1,news,1584557741,submittolocal,2020-03-19
2738367,"కరోనా వైరస్ పట్ల అధికార యంత్రాంగం పూర్తి అప్రమత్తంగా ఉందని ఆంధ్రప్రదేశ్ వైద్య ఆరోగ్య శాఖ రీజనల్ జాయింట్ డైరెక్టర్ డాక్టర్ వాణిశ్రీ పేర్కొన్నారు. బుధవారం కాకినాడ జిల్లా వైద్య ఆరోగ్య శాఖ కార్యాలయంలో కరోనా వైరస్ పై అధికారులతో ఆమె సమీక్ష నిర్వహించారు. ఈ సందర్భంగా వాణిశ్రీ మాట్లాడుతూ.. కరోనా వైరస్ పట్ల భయపడాల్సిన అవసరం లేదని.. నివారణకు జిల్లావ్యాప్తంగా పూర్తిస్థాయిలో తగు చర్యలు చేపట్టామన్నారు.",1,news,1584557754,submittolocal,2020-03-19
